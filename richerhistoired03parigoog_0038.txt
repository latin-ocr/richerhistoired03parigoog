26 RlCHERl ΠΒ. ΙΙΙ.

praeter hos qui curis eorum insistebant. Et ne quis
per ignorantiam quicquam faciendum relinqueret,
sancti Augustini instituta patrumque decreta cotidie eis
recitanda indixit.

XXV.

Monachorum quoque moreS, quanta dilectione et
industria correxit atque a seculi habitu distinxit , sat
dicere non est. Non solum enim religionis dignitate
eos insignes apparere suiduit , verum etiam bonis ex-
terioribus augmentatos nullo modo minui prudens
adegit. Quos cum multo coleret amore ‚ praecipua
tamen beati Remigii Francorum patroni monachos
caritate extollebat3 unde et eorum res stabiliri in

posterum cupiens , Romam concessit. Et utpote vir .

nobilis et strenuus , et fama celibis vitae omnihus
clarus, a beatae memoriae Iohanne papa cum multa
reverentia exceptus est. A quo etiam post mutua collo-
quia jussus ‚ in die natalitia Domini duodecim praece-
dentibus episcopis missarum sollempnia celebravit.
ln tanta ejus gratia habitus ‚ ut ab eo rogaretur pe-
tere , si quid optaret.

