166 RICHERI LIB. IV.

se eripere conabantur. Quorum alii aecclesiarum secre-
tis se occultabant ‚ alii diversis latibulis se claudebant3
alii vero saltu se de muris praecipitabant. Quorum unus
episcopus , cum per declivia montis jam elapsus ‚ et in·
vineis ab observatoribus repertus esset , Karolo ‚deduc-
tus· est ‚ et ab eo carcere detrusus. Emmam quoque
reginam , cujus instinctu sese repulsum a fratre arbi-
trabatur, ibi comprehendit, eique custodes adhibuit.
Reliquam etiam urbis nobilitatem pene totam pervasit.

XVII.

Postquam sedatis tumultibus civitas tranquilla red-
dita est, Karolus de urbis munitione et militum victu
deliberare atque ordinare coepit. Deputavit ergo vigiles
quingentenOS, qui, noctibus singulis armati, excubias
per urbem et moenia exercerent. Annonam etiam ex
toto pago Veromandensi advehi jussit. Et sic urbem ad
resistendum munivit. Nam turrim quae adhuc muris
humilibus perstabat ‚ pinnis eminentibus exstruxit, fos·
sisque patentibus circumquaque vallavit. Machinas
etiam hostibus effecit. Necnon et ligna ¹ advectantur,
machinis educendis idonea. Valli quoque exacuuntur,
cratesque con—texuntur. Nec minus fabri accersiuntur,
qui missilia fabricent ‚ ac quaeque necessaria ferro
instaurent. Nec defuere qui tanta subtilitatis arte balis-
tas emittant ‚ ut apothecam in recta diametro duplici
ssoramine patentem , certo jactu trajiciant, aves quoque
in aere volantes indubitato ictu impeterent ‚ trans-
fixasque de sublimi praecipitarent.

¹ millenoe trabes corr. ligna.

