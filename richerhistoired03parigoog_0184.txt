172 . monem Lm. lv.

in cacumine et basi, per quatuor latera repagulis
transverse annexis; in medio vero solummodo levum
latus et dextrum ligna transmissa habuere. At super
trabium erectarum superiores commissuras ‚ longurios
duos straverunt, inmotosque effecerunt ‚ partem ter·-
tiam superioris spatii trabium in medio obtinentes. A
quibus longuriis funes implicitos deposuerunt. Funibus
quoque trabem cum ferrato capite multae grossitudinis.
suspenderunt. Cui etiam trabi in medio et extremo
funes alligatos adhibuerunt ‚ qui, a multitudine tracti
et remissi, ferratae moli motum darent. Unde et hu-
jusmodi machina quia more arietis retro tracta , ante
cum impetu ruit , aries appellatur; cujuscumque soli-
ditatis muris frangendis aptissimus. Quam etiam ma·-
chinam super tres rotas triangulo scemate positam
aptaverunt ‚ quo facilius obliquata , quocumque opor·-
teret verti valeret. At quia urhis situs accedere prohi-
buit, eo quod ipsa urbs in eminenti montis cacumine
eminet ‚ aries fabricatus cessit.

xxm. - Digoessio Hugonis cum exercitu a lauduno.

Post haec ‘cum per dies plurimos in obsidione urbis
vigiliis et curis pugnisque frequentibus laboravissent ,
die quadam custodibus castrorum vino somnoque
aggravatis , urbani vino exhilarati cum armis ad castra
pedestres venerunt. Equites vero consequenter armati
subsecuti sunt , rei eventum praestolantes , ut si pugnae
locus adesset ‚ prosperaque fortuna felicem annueret ⁴
eventum , cum hoste comminus confligerent. Cum

ergo pedites jam castris propinquassent ‚ custodesque

¹ sponderet supra posito annueret codex.

