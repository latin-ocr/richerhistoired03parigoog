216 RICHERI LIB. lv.

arripere disposui. Digressus autem , ab abbate ¹ meo
unius tantum parvaredi solatium accepi. Numinis
etiam , mutatoriis ‚ ceterisque ² necessariis vacuus ,
Orbatium perveni, locum multa caritate inclitum.
Ibique domni abbatis D. colloquio recreatus ‚ simul·
que et munificentia sustentatus ‚ in crastino iter usque
Meldim peragendum arripui. Ingressus vero cum duo·
bus comitibus lucorum anfractus , non defuere infor-
tunii casus. Nam fallentibus biviis ‚ sex leugarum
superfluitate exorbitavimus. Transmisso vero Teo-
dorici castello , parvaredus ante visus Bucephalus, fieri
coepit asello tardiusculus, Jam sol a mesembrino dis-
cesserat , totoque aere in pluvias dissoluto ‚ in occasum
. vergebat, cum fortis ille Bucephalus supremo labore
victus , inter femora insidentis pueri deficiens corruit,
et velut fulgure trajectus , sexto ⁸ miliario ab urbe ex-
spiravit. Quanta tunc fuit perturbatiO, quanta anxietaS,
illi perpendere valent , qui casus similes aliquando
perpessi sunt , et ex similibus similia colligant. Puer
inexpertus tanti itineris difficultatem ‚ fessus toto cor-
pore equo amisso jacebat. Impedimenta sine vectore

derant. Imbres nimia infusione ruebant. Coelum nu·
'bila praetendebat. Sol, jam in occasu ‚ minabatur tene·
bras, Inter haec omnia. dubitanti consilium a Deo non
defuit. Puerum namque cum impedimentis ibi reliqui3
dictatoque ei quid interrogatus a transeuntibus res-
ponderet, et ut somno imminenti resisteret, solo equite
Carnotino comitatus , Meldim perveni. Pontem quo-
que vix de luce videns , ingredior. Et dum diligentius

¹ ἶ. υῖ. codes.
¹ ceter-iisque codes.
⁸ tertio corr. VI‘0.

 

 

